<!DOCTYPE html>
<meta charset="UTF-8">
<title>Замість вступного терору | Математичний аналіз простими словами</title>
<link rel="stylesheet" href="screen.css">
<style>
body{counter-reset:h1 1}
</style>
<script type="text/x-mathjax-config">
  MathJax.Hub.Config({tex2jax: {inlineMath: [['$','$'], ['\\(','\\)']]}});
</script>
<script type="text/javascript"
  src="https://cdnjs.cloudflare.com/ajax/libs/mathjax/2.7.1/MathJax.js?config=TeX-AMS-MML_HTMLorMML">
</script>

<h1><br>Замість вступного терору</h1>
<p class="a rotatedFloralHeartBullet">

</p><p>Вступний терор, який заважає більшості п’ятикласників навіть спробувати навчитися рахувати, можна раз і назавжди скасувати просто вказавши, яке значення – у термінах здорового глузду – мають два основні символи, що використовуються у математичному аналізі.

</p><p>Ці жахливі символи:

</p><p>(1) $d$, що всього лише означає «маленька частинка».

</p><p>Таким чином, $dx$ означає частинку від $x$; або $du$ означає частинку від $u$. Звичайні математики вважають, що ввічливіше сказати «приріст» замість «частинка». Як бажаєте. Але ви побачите, що ці маленькі частинки (або прирости) можна розглядати як нескінченно малі.

</p><p>(2) $\int$, що є просто довгою $S$ і може називатися (якщо хочете) «сумою» (англ. «Sum»).

</p><p>Таким чином, $\int dx$ означає суму всіх маленьких частинок $x$; або $\int dt$ означає суму всіх маленьких частинок $t$. Звичайні математики називають цей символ «інтегралом». Тепер будь-який дурень може побачити, що якщо $x$ розглядати як складене з безлічі маленьких частинок, кожна з яких зветься $dx$, при складанні їх усіх разом, ви отримаєте суму всіх $dx$, тобто цілий $x$. Слово "інтеграл" означає просто "ціле". Якщо думати про тривалість часу протягом години, ви можете (якщо хочете) уявити годину розбитою на $3600$ маленьких частинок, що звуться секундами. Ціле з $3600$ маленьких частинок, складаних разом, являє собою одну годину.

</p><p>Коли ви побачите вираз, що починається з цього жахливого символу, відтепер ви знатимете, що він лише дає вказівку, що ви маєте (якщо можете) виконати операцію складання разом усіх маленьких частинок, що зазначені подальшими символами.

</p><p>І це все.
<br>
</p><hr>
<a href="2.html">Далі →</a><br> <a href="/">Головна сторінка ↑</a> <br> <a href="https://donatello.to/calculusmadeeasyua">Подякувати перекладачам &heartsuit;</a> <br>
<script src="j/jquery.js"></script>
<script src="j/modernizr.js"></script>
<script src="j/dih5.js"></script>
<!-- Google tag (gtag.js) -->
<script async src="https://www.googletagmanager.com/gtag/js?id=G-X9PE8HMYVQ"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-X9PE8HMYVQ');
</script>