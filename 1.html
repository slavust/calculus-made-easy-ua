<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0" />
  <title>Аби позбавити вас вступного жахіття | Математичний аналіз простими словами</title>
  <link rel="stylesheet" href="screen.css" />
  <style>
    body {
      counter-reset: h1 1;
    }
  </style>
  <script src="https://cdnjs.cloudflare.com/polyfill/v3/polyfill.min.js?features=es6"></script>
  <script src="https://cdn.jsdelivr.net/npm/mathjax@3/es5/tex-chtml-full.js" type="text/javascript"></script>
</head>
<body>

<h1 id="аби-позбавити-вас-вступного-жахіття"><br/> Аби позбавити вас вступного жахіття</h1>
<p class="a rotatedFloralHeartBullet">
</p>
<p>Паніку, яка заважає більшості п’ятикласників навіть спробувати навчитися рахувати, можна раз і назавжди скасувати просто вказавши, яке значення – у термінах здорового глузду – мають два основні символи, що використовуються у математичному аналізі.</p>
<p>Ці жахливі символи, це:</p>
<p>(1) <span class="math inline">\(d\)</span>, що всього лише означає «маленька частинка».</p>
<p>Таким чином, <span class="math inline">\(dx\)</span> означає частинку від <span class="math inline">\(x\)</span>; або <span class="math inline">\(du\)</span> означає частинку від <span class="math inline">\(u\)</span>. Звичайні математики вважають, що ввічливіше сказати «приріст» замість «частинка». Як бажаєте. Але ви побачите, що ці маленькі частинки (або прирости) можна розглядати як нескінченно малі.</p>
<p>(2) <span class="math inline">\(\int\)</span>, що є просто довгою <span class="math inline">\(S\)</span> і може називатися (якщо хочете) «сумою» (англ. «Sum»).</p>
<p>Таким чином, <span class="math inline">\(\int dx\)</span> означає суму всіх маленьких частинок <span class="math inline">\(x\)</span>; або <span class="math inline">\(\int dt\)</span> означає суму всіх маленьких частинок <span class="math inline">\(t\)</span>. Звичайні математики називають цей символ «інтегралом». Тепер будь-який дурень може побачити, що якщо <span class="math inline">\(x\)</span> розглядати як складене з безлічі маленьких частинок, кожна з яких зветься <span class="math inline">\(dx\)</span>, при складанні їх усіх разом, ви отримаєте суму всіх <span class="math inline">\(dx\)</span>, тобто цілий <span class="math inline">\(x\)</span>. Слово "інтеграл" означає просто "ціле". Якщо думати про тривалість часу протягом години, ви можете (якщо хочете) уявити годину розбитою на <span class="math inline">\(3600\)</span> маленьких частинок, що звуться секундами. Ціле з <span class="math inline">\(3600\)</span> маленьких частинок, складаних разом, являє собою одну годину.</p>
<p>Коли ви побачите вираз, що починається з цього жахливого символу, відтепер ви знатимете, що він лише дає вказівку, що ви маєте (якщо можете) виконати операцію складання разом усіх маленьких частинок, що зазначені подальшими символами.</p>
<p>І це все.</p>
<hr />

<a href="2.html">Далі →</a><br/>
<a href="/">Головна сторінка ↑</a><br/>
<a href="https://survey.calculusmadeeasy.org.ua/index.php/111939?lang=uk" target="_blank">
  Запропонувати виправлення &#9997;
</a> <br />

</body>
</html>

<script
  data-goatcounter="https://calculus-made-easy-ua.goatcounter.com/count"
  async
  src="//gc.zgo.at/count.js"
></script>