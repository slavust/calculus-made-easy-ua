<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0" />
  <title>Про відносні зростання | Математичний аналіз простими словами</title>
  <link rel="stylesheet" href="screen.css" />
  <style>
    body {
      counter-reset: h1 3;
    }
  </style>
  <script src="https://cdnjs.cloudflare.com/polyfill/v3/polyfill.min.js?features=es6"></script>
  <script src="https://cdn.jsdelivr.net/npm/mathjax@3/es5/tex-chtml-full.js" type="text/javascript"></script>
</head>
<body>

<h1 id="про-відносні-зростання"><br/> Про відносні зростання</h1>
<p class="a rotatedFloralHeartBullet">
</p>
<p>Протягом усієї книги ми матимемо справу з величинами, що зростають, і темпами їх зростання. Ми поділяємо всі величини на два класи: <em>сталі</em> та <em>змінні</em>. Ті, які ми вважаємо фіксованими, і називаємо <em>сталими</em>, ми зазвичай позначаємо алгебраїчно літерами з початку алфавіту, наприклад <span class="math inline">\(a\)</span>, <span class="math inline">\(b\)</span> або <span class="math inline">\(c\)</span>; тоді як ті, які ми вважаємо здатними до зростання або (як кажуть математики) «варіювання», ми позначаємо літерами з кінця алфавіту, наприклад <span class="math inline">\(x\)</span>, <span class="math inline">\(y\)</span>, <span class="math inline">\(z\)</span>, <span class="math inline">\(u\)</span>, <span class="math inline">\(v\)</span>, <span class="math inline">\(w\)</span> або іноді <span class="math inline">\(t\)</span>.</p>
<p>Крім того, ми зазвичай маємо справу з більш ніж однією змінною одночасно і думаємо про те, як одна змінна залежить від іншої: наприклад, як висота, досягнута снарядом, залежить від часу досягнення цієї висоти. Або нас просять розглянути прямокутник з фіксованою площею та запитати, як будь-яке збільшення його довжини призведе до відповідного зменшення його ширини. Або ми думаємо про те, як будь-яка зміна нахилу драбини призведе до зміни висоти, якої вона досягає.</p>
<p>Припустимо, що ми маємо дві такі змінні, що залежать одна від одної. Зміна в одній з них спричинить зміни в іншій, <em>через</em> цю залежність. Назвемо одну зі змінних <span class="math inline">\(x\)</span>, а іншу, що залежить від неї, <span class="math inline">\(y\)</span>.</p>
<p>Припустімо, що ми змінюємо <span class="math inline">\(x\)</span>, тобто ми або змінюємо її, або уявляємо, що вона змінюється, додаючи до неї частинку, яку ми називаємо <span class="math inline">\(dx\)</span>. Тим самим, ми перетворюємо <span class="math inline">\(x\)</span> на <span class="math inline">\(x + dx\)</span>. Тоді, оскільки <span class="math inline">\(x\)</span> було змінено, <span class="math inline">\(y\)</span> також зміниться і стане <span class="math inline">\(y + dy\)</span>. Тут частинка <span class="math inline">\(dy\)</span> може бути в одних випадках позитивною, в інших — негативною; і вона не буде (хіба що за збігом) мати такий самий розмір, як <span class="math inline">\(dx\)</span>.</p>
<p><span id="figure4"><img src="33283-t/images/022a.svg" /></span></p>
<p><em>Візьмемо два приклади.</em></p>
<p>(1) Нехай <span class="math inline">\(x\)</span> і <span class="math inline">\(y\)</span> є відповідно шириною і висотою прямокутного трикутника (<a href="#figure4">Зображення 4</a>), кут нахилу гіпотенузи якого фіксований на <span class="math inline">\(30°\)</span>. Якщо ми припустимо, що цей трикутник збільшується, але його кути залишаються незмінними, тоді, коли основа росте так, щоб стати <span class="math inline">\(x + dx\)</span>, висота стає <span class="math inline">\(y + dy\)</span>. Тобто, збільшення <span class="math inline">\(x\)</span> призводить до збільшення <span class="math inline">\(y\)</span>. Маленький трикутник, висота якого <span class="math inline">\(dy\)</span>, а основа <span class="math inline">\(dx\)</span>, є подібним до початкового трикутника; і вочевидь, що значення відношення <span class="math inline">\(\dfrac{dy}{dx}\)</span> таке ж саме, як і відношення <span class="math inline">\(\dfrac{y}{x}\)</span>. Оскільки кут становить <span class="math inline">\(30°\)</span> (прим. ред.: тангенс кута - це відношення довжини протилежного катета до довжини прилеглого катета), ми бачимо, що <span class="math display">\[\frac{dy}{dx} = \tan{30°} = \frac{1}{1.73}.\]</span></p>
<p>(2) Нехай <span class="math inline">\(x\)</span> на <a href="#figure5">Зображенні 5</a> представляє горизонтальну відстань від стіни до нижнього кінця драбини <span class="math inline">\(AB\)</span> фіксованої довжини; і нехай <span class="math inline">\(y\)</span> буде висотою, яку драбина досягає на стіні. Тут <span class="math inline">\(y\)</span> явно залежить від <span class="math inline">\(x\)</span>. Легко побачити, що якщо відтягнути нижній кінець <span class="math inline">\(A\)</span> трохи далі від стіни, то верхній кінець <span class="math inline">\(B\)</span> опуститься трохи нижче. Скажемо це науковою мовою. Якщо ми збільшимо <span class="math inline">\(x\)</span> до <span class="math inline">\(x + dx\)</span>, то <span class="math inline">\(y\)</span> стане <span class="math inline">\(y - dy\)</span>; тобто коли <span class="math inline">\(x\)</span> отримує позитивний приріст, приріст, що отримує <span class="math inline">\(y\)</span>, є негативним.</p>
<p><span id="figure5"><img src="33283-t/images/023a.svg" /></span></p>
<p>Так, але на скільки? Припустімо, що драбина була такою високою, що коли нижній кінець <span class="math inline">\(A\)</span> знаходився у <span class="math inline">\(19\)</span> дюймах від стіни, верхній кінець <span class="math inline">\(B\)</span> досягав <span class="math inline">\(15\)</span> футів від землі. Тепер, якщо ми посунемо нижній кінець драбини ще на <span class="math inline">\(1\)</span> дюйм, на скільки опуститься верхній кінець? Переведемо все в дюйми: <span class="math inline">\(x = 19\)</span> дюймів, <span class="math inline">\(y = 180\)</span> дюймів. Далі, приріст <span class="math inline">\(x\)</span>, який ми називаємо <span class="math inline">\(dx\)</span>, становить <span class="math inline">\(1\)</span> дюйм: або <span class="math inline">\(x + dx = 20\)</span> дюймів.</p>
<p>На скільки зменшиться <span class="math inline">\(y\)</span>? Нова висота буде <span class="math inline">\(y - dy\)</span>. Якщо ми розрахуємо висоту відповідно до теореми Піфагора, то зможемо знайти, яким буде <span class="math inline">\(dy\)</span>. Довжина драбини: <span class="math display">\[ \sqrt{ (180)^2 + (19)^2 } = 181 \text{ дюйм}. \]</span> Зрозуміло, що нова висота, яка дорівнює <span class="math inline">\(y - dy\)</span>, буде такою, що</p>
<p><div class="scaled"> <span class="math display">\[\begin{align*} (y - dy)^2 &amp;=
(181)^2 - (20)^2 = 32761 - 400 = 32361, \\ y - dy &amp;= \sqrt{32361} =
179.89 \text{ дюйми}. \end{align*}\]</span> </div></p>
<p>Далі, <span class="math inline">\(y\)</span> дорівнює <span class="math inline">\(180\)</span>, тож <span class="math inline">\(dy\)</span> дорівнює <span class="math inline">\(180 - 179.89 = 0.11\)</span> дюйми.</p>
<p>Отже, ми бачимо, що збільшення <span class="math inline">\(dx\)</span> на <span class="math inline">\(1\)</span> дюйм призвело до зменшення <span class="math inline">\(dy\)</span> на <span class="math inline">\(0.11\)</span> дюйми.</p>
<p>А відношення <span class="math inline">\(dy\)</span> до <span class="math inline">\(dx\)</span> можна виразити як: <span class="math display">\[ \frac{dy}{dx} = -
  \frac{0.11}{1}. \]</span></p>
<p>Також легко побачити, що (крім однієї конкретної позиції) розмір <span class="math inline">\(dy\)</span> буде відрізнятися від розміру <span class="math inline">\(dx\)</span>.</p>
<p>І так, упродовж всього диференціального числення ми шукаємо, шукаємо і шукаємо одну цікаву річ - просте співвідношення, а саме, пропорцію, яку <span class="math inline">\(dy\)</span> має до <span class="math inline">\(dx\)</span>, коли обидва вони нескінченно малі.</p>
<p>Тут слід зазначити, що ми можемо знайти це співвідношення <span class="math inline">\(\dfrac{dy}{dx}\)</span> лише тоді, коли <span class="math inline">\(y\)</span> і <span class="math inline">\(x\)</span> певним чином пов’язані між собою, тож коли <span class="math inline">\(x\)</span> змінюється, <span class="math inline">\(y\)</span> змінюється також. Наприклад, у першому, щойно розглянутому прикладі, якщо ширину <span class="math inline">\(x\)</span> трикутника зробити довшою, висота <span class="math inline">\(y\)</span> трикутника також стане більшою, а в другому прикладі, якщо відстань <span class="math inline">\(x\)</span> від основи драбини до стіни збільшити, висота <span class="math inline">\(y\)</span>, досягнута драбиною, зменшується відповідним чином, спочатку повільно, але все швидше і швидше, поки <span class="math inline">\(x\)</span> стає більшим. У цих випадках відношення між <span class="math inline">\(x\)</span> і <span class="math inline">\(y\)</span> є абсолютно визначеним, його можна виразити математично, а саме <span class="math inline">\(\dfrac{y}{x} = \tan 30°\)</span> та <span class="math inline">\(x^2 + y^2 = l
  ^2\)</span> (де <span class="math inline">\(l\)</span> — довжина драбини) відповідно, і <span class="math inline">\(\dfrac{dy}{dx}\)</span> має значення, яке ми знайшли в кожному випадку.</p>
<p>Якщо <span class="math inline">\(x\)</span>, як і раніше, є відстанню підніжжя драбини до стіни, а <span class="math inline">\(y\)</span> замість досягнутої висоти є горизонтальною довжиною стіни або кількістю цеглин у ній, або кількістю років, що минуло з моменту побудови, будь-яка зміна в <span class="math inline">\(x\)</span> природно не призведе до жодних змін в <span class="math inline">\(y\)</span>; у цьому випадку <span class="math inline">\(\dfrac{dy}{dx}\)</span> не має жодного значення, і неможливо знайти для нього вираз. Щоразу, коли ми використовуємо диференціали <span class="math inline">\(dx\)</span>, <span class="math inline">\(dy\)</span>, <span class="math inline">\(dz\)</span> тощо, мається на увазі існування якогось відношення між <span class="math inline">\(x\)</span>, <span class="math inline">\(y\)</span>, <span class="math inline">\(z\)</span>, і це відношення називається «функцію»<span id="function"></span> від <span class="math inline">\(x\)</span>, <span class="math inline">\(y\)</span>, <span class="math inline">\(z\)</span> тощо. Наприклад, два вирази, наведені вище, а саме <span class="math inline">\(\dfrac{y}{x} = \tan 30°\)</span> і <span class="math inline">\(x^2 + y^2 = l^2\)</span>, є функціями від <span class="math inline">\(x\)</span> та <span class="math inline">\(y\)</span>. Такі вирази неявно містять (тобто містять, не показуючи це явно) способи вираження <span class="math inline">\(x\)</span> через <span class="math inline">\(y\)</span> або <span class="math inline">\(y\)</span> через <span class="math inline">\(x\)</span>, і з цієї причини вони називаються <em>неявними функціями</em> від <span class="math inline">\(x\)</span> та <span class="math inline">\(y\)</span>; їх можна відповідно помістити у форми <span class="math display">\[\begin{align*} y &amp;= x \tan 30°
\quad\text{або}\quad x = \frac{y}{\tan 30°} \\ \text{та }\; y
&amp;= \sqrt{ l^2 - x^2} \quad\text{або}\quad x = \sqrt{ l^2 -
y^2}. \end{align*}\]</span></p>
<p>Ці останні вирази явно виражають значення <span class="math inline">\(x\)</span> через <span class="math inline">\(y\)</span> або <span class="math inline">\(y\)</span> через <span class="math inline">\(x\)</span>, і з цієї причини вони називаються <em>явними функціями</em> від <span class="math inline">\(x\)</span> або <span class="math inline">\(y\)</span>. Наприклад, <span class="math inline">\(x^2 + 3 = 2y - 7\)</span> є неявною функцією від <span class="math inline">\(x\)</span> і <span class="math inline">\(y\)</span>; її можна записати як <span class="math inline">\(y = \dfrac{x^2 + 10}{2}\)</span> (явна функція від <span class="math inline">\(x\)</span>) або <span class="math inline">\(x = \sqrt{2y - 10}\)</span> (явна функція від <span class="math inline">\(y\)</span>). Ми бачимо, що явна функція від <span class="math inline">\(x\)</span>, <span class="math inline">\(y\)</span>, <span class="math inline">\(z\)</span> тощо — це просто щось, значення чого змінюється, коли змінюються <span class="math inline">\(x\)</span>, <span class="math inline">\(y\)</span>, <span class="math inline">\(z\)</span> тощо, або кожен окремо, або декілька разом. Через це значення явної функції називається <em>залежною змінною</em>, оскільки залежить від значення інших змінних величин у функції; ці інші змінні називаються <em>незалежними змінними</em><span id="indvar"></span>, тому що їх значення не виражене значенням, прийнятим функцією. Наприклад, якщо <span class="math inline">\(u = x^2 \sin \theta\)</span>, тоді <span class="math inline">\(x\)</span> і <span class="math inline">\(\theta\)</span> є незалежними змінними, а <span class="math inline">\(u\)</span> є залежною.</p>
<p>Іноді точний зв'язок між кількома величинами <span class="math inline">\(x\)</span>, <span class="math inline">\(y\)</span>, <span class="math inline">\(z\)</span> або невідомий, або його незручно формулювати; відомо лише, або зручно стверджувати, що існує певний зв’язок між цими змінними, тому неможливо змінити ані <span class="math inline">\(x\)</span>, ані <span class="math inline">\(y\)</span>, ані <span class="math inline">\(z\)</span> окремо, не впливаючи на інші величини; існування функції від <span class="math inline">\(x\)</span>, <span class="math inline">\(y\)</span>, <span class="math inline">\(z\)</span> тоді вказується за допомогою позначення<span id="notation"></span> <span class="math inline">\(F(x, y, z)\)</span> (неявна функція) або <span class="math inline">\(x = F(y, z)\)</span>, <span class="math inline">\(y = F(x, z)\)</span> або <span class="math inline">\(z = F(x, y)\)</span> (явна функція). Іноді замість <span class="math inline">\(F\)</span> використовується літера <span class="math inline">\(f\)</span> або <span class="math inline">\(\phi\)</span>, так що <span class="math inline">\(y
  = F(x)\)</span>, <span class="math inline">\(y = f(x)\)</span> та <span class="math inline">\(y = \phi(x)\)</span> означають одне і те саме - що значення <span class="math inline">\(y\)</span> залежить від значення <span class="math inline">\(x\)</span> у якийсь спосіб, який не зазначено.</p>
<p>Ми називаємо співвідношення <span class="math inline">\(\dfrac{dy}{dx}\)</span> «<em>похідною</em> функції <span class="math inline">\(y\)</span> по змінній <span class="math inline">\(x\)</span>». Це урочиста наукова назва цієї дуже простої речі. Але нас не лякають урочисті назви, коли самі речі дуже прості. Замість того, щоб лякатися, ми просто, розвантаживши розум, перейдемо до простої речі, а саме до співвідношення <span class="math inline">\(\dfrac{dy}{dx}\)</span>.</p>
<p>У звичайній алгебрі, яку ви вивчали в школі, ви завжди шукали якусь невідому величину, яку називали <span class="math inline">\(x\)</span> або <span class="math inline">\(y\)</span>; або іноді були дві невідомі величини, за якими слід полювати одночасно. Тепер вам доведеться навчитися полювати по-новому; лисиця тепер ані <span class="math inline">\(x\)</span>, ані <span class="math inline">\(y\)</span>. Натомість вам доведеться полювати на цікаве щеня, що зветься <span class="math inline">\(\dfrac{dy}{dx}\)</span>. Процес знаходження значення <span class="math inline">\(\dfrac{dy}{dx}\)</span> називається «диференціюванням». Але пам’ятайте - все, що потрібно, це знайти значення цього відношення, коли <span class="math inline">\(dy\)</span> і <span class="math inline">\(dx\)</span> є нескінченно малими. Істинним значенням похідної є те, до якого вона наближається у граничному випадку, коли кожен з диференціалів розглядається як нескінченно малий.</p>
<p>Тепер дізнаймось, як шукати <span class="math inline">\(\dfrac{dy}{dx}\)</span>.</p>
<p><span id="note"></span></p>
<h2 id="примітка-до-розділу-iii.">ПРИМІТКА ДО РОЗДІЛУ III.</h2>
<h2 id="як-читати-диференціали.">Як читати диференціали.</h2>
<p>Ніколи не варто вдаватись до помилки школяра, гадаючи, що <span class="math inline">\(dx\)</span> означає <span class="math inline">\(d\)</span>, помножене на <span class="math inline">\(x\)</span>, оскільки <span class="math inline">\(d\)</span> не є множником – він означає «приріст» або «малу частинку» того, що йде далі. <span class="math inline">\(dx\)</span> читається так: «де-ікс».</p>
<p>У випадку, якщо у читача немає нікого, хто б наставляв його в таких питаннях, можна просто зазначити, що похідні читаються наступним чином:<br />
<span class="math inline">\(\dfrac{dy}{dx}\)</span> читається як “<em>де-ігрек по де-ікс.</em>”<br />
Так само <span class="math inline">\(\dfrac{du}{dt}\)</span> читається “<em>де-ю по де-те.</em>”</p>
<p>Пізніше будуть розглянуті похідні другого порядку. Вони виглядають так: <span class="math inline">\(\dfrac{d^2 y}{dx^2};\)</span> <em>що читається як «де-два-ігрек по де-ікс-квадрат»,</em> і це означає, що операція диференціювання <span class="math inline">\(y\)</span> відносно <span class="math inline">\(x\)</span> була (або повинна бути) виконана двічі.</p>
<p>Інший спосіб вказати, що функція була диференційована, - це поставити акцент на символі функції. Таким чином, якщо <span class="math inline">\(y=F(x)\)</span>, маючи на увазі, що <span class="math inline">\(y\)</span> є деякою невизначеною функцією від <span class="math inline">\(x\)</span> (див. <a href="3.html#function">тут</a>), ми можемо написати <span class="math inline">\(F&#39;(x)\)</span> замість <span class="math inline">\(\dfrac{d\bigl(F(x)\bigr)}{dx}\)</span>. Подібним чином <span class="math inline">\(F&#39;&#39;(x)\)</span> означатиме, що початкову функцію <span class="math inline">\(F(x)\)</span> було двічі диференційовано по <span class="math inline">\(x\)</span>.</p>
<hr />

<a href="4.html">Далі →</a><br/>
<a href="/">Головна сторінка ↑</a><br/>
<a href="https://survey.calculusmadeeasy.org.ua/index.php/111939?lang=uk" target="_blank">
  Запропонувати виправлення &#9997;
</a> <br />

</body>
</html>

<script
  data-goatcounter="https://calculus-made-easy-ua.goatcounter.com/count"
  async
  src="//gc.zgo.at/count.js"
></script>