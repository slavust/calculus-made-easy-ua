<!DOCTYPE html>
<meta charset="UTF-8" />
<meta name="viewport" content="width=device-width, initial-scale=1" />

<title>Про відносні зростання | Математичний аналіз простими словами</title>
<link rel="stylesheet" href="screen.css" />
<style>
  body {
    counter-reset: h1 3;
  }
</style>
<script type="text/x-mathjax-config">
  MathJax.Hub.Config({tex2jax: {inlineMath: [['$','$'], ['\\(','\\)']]}});
</script>
<script
  type="text/javascript"
  src="https://cdnjs.cloudflare.com/ajax/libs/mathjax/2.7.1/MathJax.js?config=TeX-AMS-MML_HTMLorMML"
></script>

<h1><br />Про відносні зростання</h1>
<p class="a rotatedFloralHeartBullet"></p>
<p>
  Протягом усієї книги ми матимемо справу з величинами, що зростають, і темпами
  їх зростання. Ми поділяємо всі величини на два класи: <em>константи</em> та
  <em>змінні</em>. Ті, які ми вважаємо фіксованими, і називаємо
  <em>константами</em>, ми зазвичай позначаємо алгебраїчно літерами з початку
  алфавіту, наприклад $a$, $b$ або $c$; тоді як ті, які ми вважаємо здатними до
  зростання або (як кажуть математики) «варіювання», ми позначаємо літерами з
  кінця алфавіту, наприклад $x$, $y$, $z$, $u$, $v$, $w$ або іноді $t$.
</p>
<p>
  Крім того, ми зазвичай маємо справу з більш ніж однією змінною одночасно і
  думаємо про те, як одна змінна залежить від іншої: наприклад, як висота,
  досягнута снарядом, залежить від часу досягнення цієї висоти. Або нас просять
  розглянути прямокутник з фіксованою площею та запитати, як будь-яке збільшення
  його довжини призведе до відповідного зменшення його ширини. Або ми думаємо
  про те, як будь-яка зміна нахилу драбини призведе до зміни висоти, якої вона
  досягає.
</p>
<p>
  Припустимо, що ми маємо дві такі змінні, що залежать одна від одної. Зміна в
  одній з них спричинить зміни в іншій, <em>через</em> цю залежність. Назвемо
  одну зі змінних $x$, а іншу, що залежить від неї, $y$.
</p>
<p>
  Припустімо, що ми змінюємо $x$, тобто ми або змінюємо її, або уявляємо, що
  вона змінюється, додаючи до неї частинку, яку ми називаємо $dx$. Тим самим, ми
  перетворюємо $x$ на $x + dx$. Тоді, оскільки $x$ було змінено, $y$ також
  зміниться і стане $y + dy$. Тут частинка $dy$ може бути в одних випадках
  позитивною, в інших — негативною; і вона не буде (хіба що за збігом) мати
  такий самий розмір, як $dx$.
</p>
<p>
  <a name="figure4">
    <img src="33283-t/images/022a.svg" />
  </a>
</p>
<p>
  <em>Візьмемо два приклади.</em>
</p>
<p>
  (1) Нехай $x$ і $y$ є відповідно шириною і висотою прямокутного трикутника (<a
    href="#figure4"
    >Зображення 4</a
  >), кут нахилу гіпотенузи якого фіксований на $30°$. Якщо ми припустимо, що
  цей трикутник збільшується, але його кути залишаються незмінними, тоді, коли
  основа росте так, щоб стати $x + dx$, висота стає $y + dy$. Тобто, збільшення
  $x$ призводить до збільшення $y$. Маленький трикутник, висота якого $dy$, а
  основа $dx$, є подібним до початкового трикутника; і вочевидь, що значення
  відношення $\dfrac{dy}{dx}$ таке ж саме, як і відношення $\dfrac{y}{x}$.
  Оскільки кут становить $30°$, ми бачимо, що \[ \frac{dy}{dx} = \frac{1}{1.73}.
  \]
</p>
<p>
  (2) Нехай $x$ на <a href="#figure5">Зображенні 5</a> представляє горизонтальну
  відстань від стіни до нижнього кінця драбини $AB$ фіксованої довжини; і нехай
  $y$ буде висотою, яку драбина досягає на стіні. Тут $y$ явно залежить від $x$.
  Легко побачити, що якщо відтягнути нижній кінець $A$ трохи далі від стіни, то
  верхній кінець $B$ опуститься трохи нижче. Скажемо це науковою мовою. Якщо ми
  збільшимо $x$ до $x + dx$, то $y$ стане $y - dy$; тобто коли $x$ отримує
  позитивний приріст, приріст, що отримує $y$, є негативним.
</p>
<p>
  <a name="figure5">
    <img src="33283-t/images/023a.svg" />
  </a>
</p>
<p>
  Так, але на скільки? Припустімо, що драбина була такою високою, що коли нижній
  кінець $A$ знаходився у $19$ дюймах від стіни, верхній кінець $B$ досягав $15$
  футів від землі. Тепер, якщо ми посунемо нижній кінець драбини ще на $1$ дюйм,
  на скільки опуститься верхній кінець? Переведемо все в дюйми: $x = 19$ дюймів,
  $y = 180$ дюймів. Далі, приріст $x$, який ми називаємо $dx$, становить $1$
  дюйм: або $x + dx = 20$ дюймів.
</p>
<p>
  На скільки зменшиться $y$? Нова висота буде $y - dy$. Якщо ми розрахуємо
  висоту відповідно до теореми Піфагора, то зможемо знайти, яким буде $dy$.
  Довжина драбини: \[ \sqrt{ (180)^2 + (19)^2 } = 181 \text{ дюйм}. \]
  Зрозуміло, що нова висота, яка дорівнює $y - dy$, буде такою, що
  \begin{align*} (y - dy)^2 &amp;= (181)^2 - (20)^2 = 32761 - 400 = 32361, \\ y
  - dy &amp;= \sqrt{32361} = 179.89 \text{ дюйми}. \end{align*} Далі, $y$
  дорівнює $180$, тож $dy$ дорівнює $180 - 179.89 = 0.11$ дюйми.
</p>
<p>
  Отже, ми бачимо, що збільшення $dx$ на $1$ дюйм призвело до зменшення $dy$ на
  $0.11$ дюйми.
</p>
<p>
  А відношення $dy$ до $dx$ можна виразити як: \[ \frac{dy}{dx} = -
  \frac{0.11}{1}. \]
</p>
<p>
  Також легко побачити, що (крім однієї конкретної позиції) розмір $dy$ буде
  відрізнятися від розміру $dx$.
</p>
<p>
  І так, упродовж всього диференціального числення ми шукаємо, шукаємо і шукаємо
  одну цікаву річ - просте співвідношення, а саме, пропорцію, яку $dy$ має до
  $dx$, коли обидва вони нескінченно малі.
</p>
<p>
  Тут слід зазначити, що ми можемо знайти це співвідношення $\dfrac{dy}{dx}$
  лише тоді, коли $y$ і $x$ певним чином пов’язані між собою, тож коли $x$
  змінюється, $y$ змінюється також. Наприклад, у першому, щойно розглянутому
  прикладі, якщо ширину $x$ трикутника зробити довшою, висота $y$ трикутника
  також стане більшою, а в другому прикладі, якщо відстань $x$ від основи
  драбини до стіни збільшити, висота $y$, досягнута драбиною, зменшується
  відповідним чином, спочатку повільно, але все швидше і швидше, поки $x$ стає
  більшим. У цих випадках відношення між $x$ і $y$ є абсолютно визначеним, його
  можна виразити математично, а саме $\dfrac{y}{x} = \tan 30°$ та $x^2 + y^2 = l
  ^2$ (де $l$ — довжина драбини) відповідно, і $\dfrac{dy}{dx}$ має значення,
  яке ми знайшли в кожному випадку.
</p>
<p>
  Якщо $x$, як і раніше, є відстанню підніжжя драбини до стіни, а $y$ замість
  досягнутої висоти є горизонтальною довжиною стіни або кількістю цеглин у ній,
  або кількістю років, що минуло з моменту побудови, будь-яка зміна в $x$
  природно не призведе до жодних змін в $y$; у цьому випадку $\dfrac{dy}{dx}$ не
  має жодного значення, і неможливо знайти для нього вираз. Щоразу, коли ми
  використовуємо диференціали $dx$, $dy$, $dz$ тощо, мається на увазі існування
  якогось відношення між $x$, $y$, $z$, і це відношення називається «функцію»<a
    name="function"
  />
  від $x$, $y$, $z$ тощо. Наприклад, два вирази, наведені вище, а саме
  $\dfrac{y}{x} = \tan 30°$ і $x^2 + y^2 = l^2$, є функціями від $x$ та $y$.
  Такі вирази неявно містять (тобто містять, не показуючи це явно) способи
  вираження $x$ через $y$ або $y$ через $x$, і з цієї причини вони називаються
  <em>неявними функціями</em> від $x$ та $y$; їх можна відповідно помістити у
  форми \begin{align*} y &amp;= x \tan 30° \quad\text{або}\quad x =
  \frac{y}{\tan 30°} \\ \text{та }\; y &amp;= \sqrt{ l^2 - x^2}
  \quad\text{або}\quad x = \sqrt{ l^2 - y^2}. \end{align*}
</p>
<p>
  Ці останні вирази явно виражають значення $x$ через $y$ або $y$ через $x$, і з
  цієї причини вони називаються <em>явними функціями</em> від $x$ або $y$.
  Наприклад, $x^2 + 3 = 2y - 7$ є неявною функцією від $x$ і $y$; її можна
  записати як $y = \dfrac{x^2 + 10}{2}$ (явна функція від $x$) або $x = \sqrt{2y
  - 10}$ (явна функція від $y$). Ми бачимо, що явна функція від $x$, $y$, $z$
  тощо — це просто щось, значення чого змінюється, коли змінюються $x$, $y$, $z$
  тощо, або кожен окремо, або декілька разом. Через це значення явної функції
  називається <em>залежною змінною</em>, оскільки залежить від значення інших
  змінних величин у функції; ці інші змінні називаються
  <em>незалежними змінними</em><a name="indvar" />, тому що їх значення не
  виражене значенням, прийнятим функцією. Наприклад, якщо $u = x^2 \sin \theta$,
  тоді $x$ і $\theta$ є незалежними змінними, а $u$ є залежною.
</p>
<p>
  Іноді точний зв'язок між кількома величинами $x$, $y$, $z$ або невідомий, або
  його незручно формулювати; відомо лише, або зручно стверджувати, що існує
  певний зв’язок між цими змінними, тому неможливо змінити ані $x$, ані $y$, ані
  $z$ окремо, не впливаючи на інші величини; існування функції від $x$, $y$, $z$
  тоді вказується за допомогою позначення<a name="notation" /> $F(x, y, z)$
  (неявна функція) або $x = F(y, z)$, $y = F(x, z)$ або $z = F(x, y)$ (явна
  функція). Іноді замість $F$ використовується літера $f$ або $\phi$, так що $y
  = F(x)$, $y = f(x)$ та $y = \phi(x)$ означають одне і те саме - що значення
  $y$ залежить від значення $x$ у якийсь спосіб, який не зазначено.
</p>
<p>
  Ми називаємо співвідношення $\dfrac{dy}{dx}$ «<em>похідною</em> функції $y$ по
  змінній $x$». Це урочиста наукова назва цієї дуже простої речі. Але нас не
  лякають урочисті назви, коли самі речі дуже прості. Замість того, щоб
  лякатися, ми просто, розвантаживши розум, перейдемо до простої речі, а саме до
  співвідношення $\dfrac{dy}{dx}$.
</p>
<p>
  У звичайній алгебрі, яку ви вивчали в школі, ви завжди шукали якусь невідому
  величину, яку називали $x$ або $y$; або іноді були дві невідомі величини, за
  якими слід полювати одночасно. Тепер вам доведеться навчитися полювати
  по-новому; лисиця тепер ані $x$, ані $y$. Натомість вам доведеться полювати на
  цікаве щеня, що зветься $\dfrac{dy}{dx}$. Процес знаходження значення
  $\dfrac{dy}{dx}$ називається «диференціюванням». Але пам’ятайте - все, що
  потрібно, це знайти значення цього відношення, коли $dy$ і $dx$ є нескінченно
  малими. Істинним значенням похідної є те, до якого вона наближається у
  граничному випадку, коли кожен з диференціалів розглядається як нескінченно
  малий.
</p>
<p>Тепер дізнаймось, як шукати $\dfrac{dy}{dx}$.</p>
<p>
  <a name="note" />
</p>
<h2>ПРИМІТКА ДО РОЗДІЛУ III.</h2>

<p></p>
<h2>Як читати диференціали.</h2>

<p>
  Ніколи не варто вдаватись до помилки школяра, гадаючи, що $dx$ означає $d$,
  помножене на $x$, оскільки $d$ не є множником – він означає «приріст» або
  «малу частинку» того, що йде далі. $dx$ читається так: «де-ікс».
</p>
<p>
  У випадку, якщо у читача немає нікого, хто б наставляв його в таких питаннях,
  можна просто зазначити, що похідні читаються наступним чином:<br />
  $\dfrac{dy}{dx}$ читається як “<em>де-ігрек по де-ікс.</em>”<br />
  Так само $\dfrac{du}{dt}$ читається “<em>де-ю по де-те.</em>”
</p>
<p>
  Пізніше будуть розглянуті похідні другого порядку. Вони виглядають так:
  $\dfrac{d^2 y}{dx^2};$<em>
    що читається як «де-два-ігрек по де-ікс-квадрат»,</em
  >
  і це означає, що операція диференціювання $y$ відносно $x$ була (або повинна
  бути) виконана двічі.
</p>
<p>
  Інший спосіб вказати, що функція була диференційована, - це поставити акцент
  на символі функції. Таким чином, якщо $y=F(x)$, маючи на увазі, що $y$ є
  деякою невизначеною функцією від $x$ (див. <a href="3.html#function">тут</a>),
  ми можемо написати $F'(x)$ замість $\dfrac{d\bigl(F(x)\bigr)}{dx}$. Подібним
  чином $F''(x)$ означатиме, що початкову функцію $F(x)$ було двічі
  диференційовано по $x$.

  <br />
</p>
<hr />
<a href="4.html">Далі →</a><br />
<a href="/">Головна сторінка ↑</a><br />
<a href="https://donatello.to/calculusmadeeasyua"
  >Подякувати перекладачам &heartsuit;</a
>
<br />

<script src="j/jquery.js"></script>
<script src="j/modernizr.js"></script>
<script src="j/dih5.js"></script>

<script
  data-goatcounter="https://calculus-made-easy-ua.goatcounter.com/count"
  async
  src="//gc.zgo.at/count.js"
></script>
